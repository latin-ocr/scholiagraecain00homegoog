xxiv PRAEFATIO.

quo quae olim mecum Ο. de Gebhardt benigne commu·
nicaverat (Herm. XIX p. 559 sqq.), quatenus opus est,
repeto: ’ ·

‘ Codex, quem olim Muretus Francogallus (1526-85) Romae, ubi
inde ab anno 1 563 versabatur, deinde collegium fidei propagandae
Iesuitamm Romanum (conditum a. 1622) possederat, in 4⁰ 167 folia non
numerata trigenis ternis per singulas paginas lineis complectitur.
Primo folio mature amisso recentius successit. Adde quod scriptura
in initio et fine fere exesa aegre et ne aegre quidem legi potest.
Fol. 1 et 2 Iliadis personae vita poetae signorum criticorum con-
spectus ¹, denique libri primi summarium uncialibus a scholiorum
minusculis ut cetera quoque summaria distinctum exhibetur3 folio 3²¹

ad textum scholisque transitur. Priores tres libri theologicis quibus-
dam excipiuntur.'

Hoc igitur fragmentum a Matritensi avulsum esse
propter descriptionum consensum mihi paene certum
videtur. Messinae igitur hunc librum olim emerat
Constantinus Lascarisss·

2. Meminimus Ianum Constantini fratrem principem
scholiorum D editionem Romae 15 19 typis gymnasii
Mediceorum graeci, cui tunc praeerat, imprimendam
curasse. De subsidiis suis librum ipsum ita Ianus
facit praefantem:

‘ Homeri interpres pervetustus infinitis propemodum malignitate
temporum laceratus plagis Mediceum olim Quirinalis iam Caballini
mont-is gymnasium adii, ibique haud parvo negotio in integrum re-
stitutus purus nitidusque . . . in lucem prodeo?

Quaerat quispiam num forte librum Constantini
Romanomatritensem ad principem editionem Ianus ad-
hibuerit. Agedum conferamus nonnulla Gebhardti ex
fragmento Romano (R) excerpta cum Lascaridea (La).

Prolegomena quae ex R enumeravi non habet La;
inscriptionem Ὁμήρου ’Ῑλιᾶς R, σχόλια παλαιὰ τῶν πάνυ
δοκίμων εἷς τὴν Ὁμήρου Ἰλιάδα La. Iam adponam R
subiunctis editionis La discrepantiis:

¹ Cf. Dindorfii vol. 1 p. XLIII et Herm. 1. c. p. 574.

