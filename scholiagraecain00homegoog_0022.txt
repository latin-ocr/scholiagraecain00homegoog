xviii PRAEFATIO.

III.

Ego integram scholiorum in Iliadem editionem si
paraturus essem longe aliter atque Dindorfius institu-
erem. Veuetum quidem A propter quattuorvirorum
excerpta separatim ego quoque emitterem3 Venetum
tamen B quod item seorsum vulgandum censuit, hoc ille
cum harum litterarum detrimento peccavit. Patere
enim Dindorfio debuit et patuit (II p. ix) quanto
scholiorum numero uterque codex non re tantum sed
verbis quoque et corruptelis congrueret, quanta etiam
eorum esset frequentia, ubi modo B modo Τ plura et
meliora servasset, denique quam saepe scholia etsi
origine diversa eadem tamen copula conexa utrobique
legerentur. Unde communis archetypus efficitur. Qui
Dindorfio ita refingendus erat, ut consentientibus B et
T in universum T utpote praestantiorem in textum reci-
peret adnotata ex B lectionis discrepantia, ubi inter se
distarent supplerentve, utrumque repraesentaret. N unc
quoniam deserta hac tam necessaria quam molesta officii
parte codicem fratre gemello orbatum edidit: quid
mihi aliud relictum erat nisi ut T submitterem? Ad-
positis tamen signis meis marginalibus levasse quoad
potui hoc quod dixi incommodum mihi videor.

Ad codicum B T archetypum revertor, de quo ni
fallor accuratiora sciri possunt. Velut dolemus quod'
ad I 266—299 T nulla scholia continet. Casum vix
incusaverit, qui ea ipsa quae copiose et diligenter ut B
ita T exhibere consuevit, dico res geographicas et

fabulatos, solito plura in hac carminis parte attingi '

consideravit. Verum nihil de Oreste tribusve sororibus
(284—286), nihil de septem illis urbibus ad sedandam
Achillis iram ab Agamemnone destinatis (290--29 5), ut
mittam cetera, Iisdem scholiis caret etiam B: carebat
i'gitur archetypus: 'Iam Venetum A inspicienti nihil ne ¹

